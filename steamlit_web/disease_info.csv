disease,disease name,Description,Treatmenting
allergie,ພູມແພ້ (Allergy),"ພູມແພ້ ເກີດຂຶ້ນເມື່ອລະບົບພູມຄຸ້ມກັນຂອງຄົນເຮົາມີປະຕິກິລິຍາຕໍ່ສານແປກປະຫຼາດ ເຊັ່ນ: ເກສອນດອກໄມ້, ພິດຂອງເຜິ້ງ ຫຼື ຂີ້ສັດ, ຝຸ່ນ, ສານທີພິດຕ່າງໆ ຫຼື   ອາຫານຈຳພວກ ໄຂ່, ປາ, ນົມ, ຖົ່ວ... ; ທ່ານອາດຈະແນວໂນ້ມທີ່ຈະເປັນພູມແພ້ໄດ້ ຖ້າຫາກຄົນໃນຄອບຄົວເປັນຫອບຫືດ ຫຼື ພູມແພ້. ໂດຍອາການຂອງພູມແພ້ຈະມີ: ໄອ, ຈາມ, ແພ້, ຄັດດັງ, ມີຜົດຜື່ນແດງ, ຄັນຕາມຕົນໂຕ ຫຼື ອາດຈະແພ້ຮຸນແຮງຈົນເຮັດໃຫ້ມີອາການຖອກທ້ອງ, ແໜ້ນໜ້າເອິກ, ຫາຍໃຈບໍ່ອອກ, ຮາກ ເປັນຕົ້ນ.","ການຮັກສາພູມແພ້ໂດຍຫຼັກໆແລ້ວ ຈະແບ່ງເປັນ 3 ວິທີຄື: ການຮັກສາໂດຍການກິນຢາແກ້ແພ້, ການຮັກສາໂດຍການສັກວັກຊີນພູມແພ້ ແລະ ການຮັກສາໂດຍການປ່ຽນແປງພຶດຕິກຳຂອງຕົນເອງ ເປັນຕົ້ນແມ່ນການຫຼີກລ່ຽງສິ່ງທີ່ຈະເຮັດໃຫ້ຕົນເອງເກີດອາການແພ້."
pneumonia,ພະຍາດປອດອັກເສບ (Pneumonia),"ພະຍາດປອດອັກເສບ ເກີດຂຶ້ນເມື່ອລະບົບພູມຄຸ້ມກັນອ່ອນແອ ປ່ອຍໃຫ້ເຊື້ອພະຍາດບາງຊະນິດເຂົ້າສູ່ປອດ ແລະ ເກີດການຕິດເຊື້ອລຸກລາມ; ປັດໃຈທີ່ຈະເຮັດໃຫ້ທ່ານສ່ຽງເປັນພະຍາດປອດອັກເສບແມ່ນ ມີພະຍາດປະຈຳໂຕເຊັ່ນ: ພະຍາດເບົາຫວານ, ພະຍາດໄຕ ຕັບແຂງ, ສູບຢາ, ມີລະບົບພູມຄຸ້ມກັນອ່ອນແອ. ຜູ້ທີ່ເປັນພະຍາດປອດອັກເສບມີອາການທີ່ແຕກຕ່າງກັນໄປຄື: ເຈັບໜ້າເອິກເວລາຫາຍໃຈ ຫຼື ເວລາໄອ, ມີຂີ້ກະເທີ່, ເມື່ອຍ, ຫາຍໃຈຖີ່, ໜາວສັ່ນ, ໄຂ້, ຫາຍໃຈຫອບ, ປວດຮາກ ເປັນຕົ້ນ.","ແພດມັກຈະເລືອກວິທີການປິ່ນປົວທີ່ສຸ່ມໃສ່ການປິ່ນປົວການຕິດເຊື້ອ ແລະ ການປ້ອງກັນອາການແຊກຊ້ອນ ເຊິ່ງທາງເລືອກໃນການປິ່ນປົວອາດຈະປະກອບມີ: ການນຳໃຊ້ຢາຕ້ານເຊື້ອ, ການນຳໃຊ້ຢາລະລາຍຂີ້ກະເທີ່ ຊ່ວຍຫຼຸດອາການໄອ ແລະ ການໃຊ້ຢາລົດໄຂ້/ຢາແກ້ປວດ."
migraine,ໄມເກຣນ (Migraine),"ໄມເກຣນ (Migraine) ເປັນອາການເຈັບຫົວທີ່ເຮັດໃຫ້ເກີດການເຈັບຫົວຮຸນແຮງ ຫຼື ຄວາມຮູ້ສຶກປວດຕຸບໆເປັນຈັງຫວະເຕັ້ນ, ໂດຍປົກກະຕິເເລ້ວແມ່ນຢູ່ຂ້າງໜຶ່ງຂອງຫົວ ແລະ ມັກພົບກັບອາການອື່ນໆອີກເຊັ່ນ: ປວດຮາກ, ຮາກ ແລະ ພາວະຄວາມອ່ອນໄຫວຕໍ່ແສງ ສຽງ ກິ່ນ; ອາການເຈັບຂອງ Migraine ອາດຈະເກີດຂຶ້ນຫຼາຍຊົ່ວໂມງ ຫຼື ຫຼາຍມື້ ແລະ ອາການເຈັບອາດຮ້າຍແຮງຫຼາຍຈົນລົບກວນການເຄື່ອນໄຫວປະຈຳວັນຂອງທ່ານ. ສາເຫດຂອງການເປັນ Migraine ສ່ວນຫຼາຍມັກພົບຈາກ ຄວາມຄຽວສະສົມ, ການນອນຫຼັບທີ່ປ່ຽນແປງໄປ, ປັດໄຈສິ່ງແວດລ້ອມ, ກົນໄກທາງກຳມະພັນ ແລະມັກພົບໃນເພດຍິງຫຼາຍກວ່າເພດຊາຍ ເນື່ອງຈາກການກະຕຸ້ນການປ່ຽນແປງຂອງຮໍໂມນ.",ວິທີການປິ່ນປົວ Migraine ມັກຈະອີງໃສ່ຢາເປັນຕົວຊ່ວຍ ເຊິ່ງເເບ່ງອອກເປັນ 2 ປະເພດຕາມຈຸດປະສົງຂອງການປິ່ນປົວຄື: ໃຫ້ຢາແກ້ປວດ ແລະ ໃຫ້ຢາເືພ່ອປ້ອງກັນອາກາານຂອງພະຍາດ
diarrhea,ຖອກທ້ອງ (Diarrhea),"ຖອກທ້ອງ ແມ່ນມີອາການຖ່າຍເຫຼວ ຫຼື ຖ່າຍເປັນນ້ຳ ເປັນການເຄື່ອນໄຫວຂອງລຳໄສ້ເລື້ອຍໆເຊິ່ງເປັນບັນຫາທົ່ວໄປ ແລະມັກຈະເກີດຈາກການຕິດເຊື້ອແບັກທີເຣັຍ, ໄວຣັສ ຫຼື ແມ່ກາຝາກ ທີປະປົນຢູ່ໃນອາຫານ. ໂດຍທົ່ວໄປແລ້ວອາການຖອກທ້ອງຈະເປັນຕ້ັງແຕ່ 2ຄັ້ງຂຶ້ນໄປພາຍໃນ 24ຊົ່ວໂມງ ແລະຈະເຊົາເອງພາຍໃນ 2-3ມື້, ແຕ່ຖ້າມີອາການຖອກທ້ອງເປັນເວລາຫຼາຍກວ່າ 2-3ມື້ ຫຼືເປັນອາທິດ ແມ່ນຈະໝາຍຄວາມວ່າມີບັນຫາອື່ນເຊັ່ນ: ພະຍາດລຳໄສ້ອັກເສບ(IBS) ເປັນຕົ້ນ. ອາການທີກ່ຽວຂ້ອງກັບການຖອກທ້ອງມີ: ເຈັບທ້ອງ, ເຈັບທ້ອງບິດ, ປວດຮາກ,ຣາກ, ຖ່າຍເປັນນ້ຳ,  ເຈັບຫົວ, ມີໄຂ້, ຖ່າຍເປັນເລືອດ...","ຖອກທ້ອງ ສາມາດປິ່ນປົວໄດ້ໂດຍການໃຊ້ຢາທີ່ໃຊ້ໃນຄົວເຮືອນທົ່ວໄປເຊັ່ນ: ຝຸ່ນຖ່ານ ຫຼື ຜົງແຮ່ ORS ແຕ່ຖ້າຖອກທ້ອງຢ່າງຕໍ່ເນື່ອງຫຼາຍກວ່າ 2-3ມື້, ມີອາການໄຂ້ສູງ ແລະ ມີເລືອກປົນຢູ່ໃນອາຈົມ ທ່ານຄວນໄປຫາໝໍທັນທີ ເພື່ອກວດເບິ່ງສາເຫດຂອງພະຍາດຖອກທ້ອງຢ່າງລະອຽດ"
pharyngitis,ຄໍອັກເສບ (Pharyngitis),"ຄໍອັກເສບ ເປັນພາວະທີ່ເກີດຂຶ້ນພາຍໃນຄໍ ຫຼື ບໍລິເວນໃກ້ຄຽງເຊັ່ນ: ໂຄນຂອງລີ້ນ, ເພດານປາກ, ຕ່ອມtonsils ເປັນບາດແຜ ຫຼືອັກເສບ. ອາການເຈັບຄໍສ່ວນຫຼາຍແມ່ນເກີດຈາກການຕິດເຊື້ອໄວຣັດ ຫຼື ແບັກທີເຣັຍ ພະຍາດນີ້ມັກຈະພົບເຫັນຫຼາຍໃນຊ່ວງອາກາດເຢັນ ຄືຊ່ວງລະດູຝົນ ແລະ ລະດູໜາວ ຍ້ອນວ່າອຸນຫະພູມໃນລະຫວ່າງລະດູການເຫຼົ່ານີ້ແມ່ນເໝາະສົມສຳລັບການແຜ່ກະຈາຍຂອງໄວຣັສ. ຜູ້ທີເປັນພະຍາດນີ້ມັກຈະມີອາການຕ່າງໆເຊັ່ນ: ເຈັບຄໍ, ມີອາການຄັນຄໍ, ມີຄວາມຫຍຸ້ງຍາກໃນການກືນອາຫານ, ຄໍແດງ, ໄອ, ເມື່ອຍ, ປວດກ້າມເນື້ອ, ໜາວສັ່ນ, ໄອຫອດ, ວິນຫົວ ເປັນຕົ້ນ.","ການປິ່ນປົວເບື້ອງຕົ້ນແມ່ນກິນຢາແກ້ປວດເພື່ອບັນເທົາອາການປວດ, ພັກຜ່ອນໃຫ້ພຽງພໍ, ບ້ວນລ້າງປາກລ້າງລຳຄໍດ້ວຍນ້ຳເກືອ, ດື່ມນ້ຳໃຫ້ຫຼາຍໆ ເປັນຕົ້ນແມ່ນນ້ຳອຸ່ນ....."
GERD,ພະຍາດກົດໄຫຼຍ້ອນ (GERD),"ພະຍາດກົດໄຫຼຍ້ອນ ເປັນພາວະທີ່ກົດໃນກະເພາະອາຫານໄຫຼກັບຂຶ້ນໄປໃນທໍ່ທີ່ເຊື່ອມລະຫວ່າງປາກ ແລະ ກະເພາະອາຫານຊຳ້ໆ ຈົນເຮັດໃຫ້ເກີດການອັກເສບຂອງຫຼອດອາຫານ, ມີອາການປວດແສບປວດຮ້ອນບໍລິເວນໜ້າເອິກຕະຫຼອດ, ມີອາການຈຸກສຽດແໜ້ນຄ້າຍຄືກັບອາຫານບໍ່ຍ່ອຍ, ປວດຮາກ, ມີນຳ້ລົດຊາດສົ້ມໄຫຼຍ້ອນຂຶ້ນມາໃນປາກ, ກືນອາຫານລຳບາກ ເປັນຕົ້ນ. ສາເຫດຂອງພະຍາດນີ້ແມ່ນມາຈາກພຶດຕິກຳໃນຊີວິດປະຈຳວັນຂອງຄົນເຮົາເຊັ່ນ: ກິນເຂົ້າແລ້ວນອນເລີຍ, ກິນອາຫານໃນປະລິມານທີ່ຫຼາຍເກີນໄປໃນມື້ດຽວ, ດື່ມນ້ຳອັດລົມ ຫຼື Alcohol ຫຼາຍເກີນໄປ, ສູບຢາ ເປັນຕົ້ນ. ","ການປັບປ່ຽນພຶດຕິກຳໃນການໃຊ້ຊີວິດອາດຈະຊ່ວຍບັນເທົາອາການໃຫ້ດີຂຶ້ນໄດ້ເຊັ່ນ: ຮັບປະທານອາຫານໃນປະລິມານທີພໍດີ, ຄວບຄຸມນຳ້ໜັກໃຫ້ຢູ່ໃນເກນປົກກະຕິ ແລະ ບໍ່ຄວນນອນທັນທີຫຼັງຮັບປະທານອາຫານແລ້ວ. ນອກຈາກນີ້, ຜູ້ປ່ວຍບາງຄົນກໍຈຳເປັນຕ້ອງໃຊ້ຢາຮ່ວມໄປນຳ ແຕ່ຕ້ອງໃຊ້ພາຍໃຕ້ການຊີ້ນຳຂອງແພດໝໍ ເພາະວ່າໝໍຈະພິຈາລະນາປະເພດຢາຕາມຄວາມເໝາະສົມ."
fever,ໄຂ້ (Fever),"ໄຂ້ ແມ່ນອາການທີອຸນຫະພູມຮ່າງກາຍທີ່ເພີ່ມຂຶ້ນຫຼາຍກວ່າປົກກະຕິ, ໂດຍທົ່ວໄປອຸນຫະພູມຂອງຮ່າງກາຍຂອງຄົນເຮົາຈະຢູ່ທີປະມານ 37ອົງສາ ແຕ່ຜູ້ມີໄຂ້ອຸນຫະພູມຮ່າງກາຍຈະສູງກວ່າ 38ອົງສາ, ມີອາການເມື່ອຍ, ປວດໂຕ, ຫາຍໃຈບໍ່ສະດວກ, ເບື່ອອາຫານ, ໜາວສັ່ນ ເປັນຕົ້ນ.  ອາດຈະເກີດຈາກຫຼາຍປັດໄຈທີ່ກະຕຸ້ນໃຫ້ເກີດໄຂ້ໄດ້ເຊັ່ນ: ການຕິດເຊື້ອ, ພູມຄຸ້ມກັນໃນຮ່າງກາຍຫຼຸດລົງ, ມີພະຍາດກ່ຽວກັບການອັກເສບ, ການຕາກແດດໃນເວລາດົນເກີນໄປ ຫຼື ອາຫານເປັນພິດ.","ໃນເບື້ອງຕົ້ນແພດຈະບໍ່ສັ່ງໃຫ້ຄົນເຈັບທີ່ເປັນໄຂ້ລະດັບຕຳ່ໃຫ້ໃຊ້ຢາຫຼຸດໄຂ້, ເນື່ອງຈາກວ່າມັນອາດຈະເຮັດໃຫ້ການວິນິດໄສມີຄວາມຫຍຸ້ງຍາກຫຼາຍ ເພາະວ່າອາການຖືກສະກັດກັ້ນໂດຍຢາຕ້ານໄຂ້. ຖ້າຄົນເຈັບມີອາການໄຂ້ສູງ ທໍແພດກໍຈະແນະນຳໃຫ້ໃຊ້ຢາ Paracetamol ຫຼື Ibuprofen ເພື່ອຫຼຸດຜ່ອນອາການໄຂ້. "
nephritis,ພະຍາດໝາກໄຂ່ຫຼັງອັກເສບ (Nephritis),"ໝາກໄຂ່ຫຼັງອັກເສບ ແມ່ນການອັກເສບຂອງເສັ້ນເລືອດຂອງໝາກໄຂ່ຫຼັງ(Glomeruli) ເຊິ່ງປົກກະຕິຈະເຮັດໜ້າທີ່ກັ່ນຕອງນຳ້ຫຼືສິ່ງເສດເຫຼືອຈາກກະແສເລືອດເຂົ້າໄປໃນປັດສະວະ. ໝາກໄຂ່ຫຼັງອັກເສບສາມາດເປັນພະຍາດໃນຕົວຂອງມັນເອງ, ແຕ່ໃນບາງກໍລະນີ ອາດຈະເປັນຜົນມາຈາກພະຍາດອື່ນໆເຊັ່ນ: ພະຍາດພຸ່ມໄມ້ ແລະ ພະຍາດເບົາຫວານ. ໝາກໄຂ່ຫຼັງອັກເສບເກີດຂຶ້ນໄດ້ຈາກຫຼາຍສາເຫດ ອາດຈະເປັນຜົນມາຈາກກຳມະພັນ ຫຼືບາງຄັ້ງອາດຈະບໍ່ມີສາເຫດທີ່ຊັດເຈນ. ໂດຍມີອາການດັ່ງນີ້: ເຈັບແອວ, ເບື່ອອາຫານ, ນຳ້ໜັກເພີ່ມຂຶ້ນ, ເມື່ອຍ, ຕາບວມ, ຍ່ຽວເປັນເລືອດ, ຕົນໂຕບວມ ເປັນຕົ້ນ.","ໃນການປິ່ນປົວເບື້ອງຕົ້ນ ຜູ້ປ່ວຍຕ້ອງໄດ້ມີການປັບປ່ຽນພຶດຕິກຳການກິນອາຫານ ເຊິ່ງຈະຊ່ວຍຄວບຄຸມຄວາມດັນເລືອດໃຫ້ຢູ່ໃນລະດັບປົກກະຕິ, ຫຼີກເວັ້ນອາຫານລົດເຄັມ ລົດເຜັດ ຫຼື ຫຼີກລ່ຽງການດື່ມເຄື່ອງດື່ມທີມີໂພແທດຊຽມຫຼາຍ. ໃນຂະນະດຽວກັນ, ຜູ້ທີສູບຢາຄວນງົດ ຫຼື ເຊົາສູບຢາ ເນື່ອງຈາກວ່າການຢຸດເຊົາການສູບຢາສາມາດຊ່ວຍຫຼຸດການຂະຫຍາຍຕົວຂອງພະຍາດທີ່ເກີດຈາກາການອັກເສບຂອງໝາກໄຂ່ຫຼັງ ຊ່ວຍຫຼຸດຜ່ອນຄວາມສ່ຽງຂອງອາການແຊກຊ້ອນເຊັ່ນ: ພະຍາດຫົວໃຈ."
dengue fever,ໄຂ້ເລືອດອອກ (Dengue Fever),"ໄຂ້ເລືອດອອກເປັນພະຍາດທີ່ມີຍຸງເປັນພາຫະນະ, ມີສາເຫດເກີດຈາກການຕິດເຊື້ອໄວຮັສ Dengue (Dengue vieusG DENV) 1 ໃນ 4 ສາຍພັນໄດ້ແກ່: DENV-1, DENV-2, DENV-3, DENV-4 ຜ່ານການກັດຂອງຍຸງລາຍບ້ານ ຫຼືຍຸງໂຕເພດແມ່, ເປັນສັດທີ່ເປັນພະຍາດ ມັກຈະອອກລິດໃນເວລາກາງເວັນ. ເມື່ອຄົນເຮົາຖືກຍຸງກັດ ເຊື້ອໄວຣັສໄຂ້ເລືອດອອກຈະແຜ່ເຂົ້າສູ່ກະເເສເລືອດຂອງຜູ້ຖືກກັດ ເຮັດໃຫ້ເກີດການຕິດເຊື້ອທີ່ເຮັດໃຫ້ເກີດພະຍາດໄຂ້ເລືອດອອກພາຍໃນ 3-15ມື້ ໂດຍຈະມີອາການດັ່ງນີ້: ເຈັບຄໍ, ໜາວສັ່ນ, ໄຂ້ສູງ,ປວດຮາກ, ໄອ, ເບື່ອອາຫານ, ເຈັບຫົວ, ປວດຕົນໂຕ, ປວດບໍລິເວນຕາ, ຮາກ, ມີຜື່ນ ຫຼືຈ້ຳເລືອດ ເປັນຕົ້ນ.","ໃນການປິ່ິ່ນປົວເບື້ອງຕົ້ນແມ່ນ ກິນຢາແກ້ປວດ, ຢາຫຼຸດໄຂ້ກຸ່ມຢາພາຣາເຊຕາໂມນ ຫຼື ອາເຊຕາມີໂນເຟນ, (ຫ້າມກິນຢາ ແອດສະໄພລິນດ ອິບູໂປຼເຟນ ຫຼື ຢາຕ້ານການອັກເສບທີ່ບໍ່ແມ່ນ Steroidal (NSAIDs)ຍ້ອນວ່າພວກນີ້ອາດຈະເຮັດໃຫ້ເລືອດໄຫຼອອກມາຫຼາຍຂຶ້ນ), ດື່ມນ້ຳແຮ່ທາດ ORS ເພື່ອຊົດເຊິຍການສູນເສຍນ້ຳໃນຮ່າງກາຍ ໂດຍສະເພາະຜູ້ທີມີອາການຮາກຢ່າງຕໍ່ເນື່ອງ, ເຊັດຕົນໂຕດ້ວຍນ້ຳອຸ່ນເປັນໄລຍະ ເພື່ອຫຼຸດຜ່ອນອຸນຫະພູມຮ່າງກາຍ. ແຕ່ຖ້າມີອາການໄຂ້ສູງແລະບໍ່ຕອບສະໜອງກັບຢາປິ່ນປົວ ກໍຄວານໄປພົບແພດທັນທີ. "
influenza,ໄຂ້ຫວັດໃຫຍ່ (Influenza),"ໄຂ້ຫວັດໃຫຍ່ ເປັນພະຍາດທີ່ຕິດເຊື້ອໄວຣັສໃນລະບົບທາງເດີນຫາຍໃຈ ລວມທັງດັງ, ແລະປອດ, ມັນເປັນສາຍພັນທີ່ເເຕກຕ່າງກັນຈາກເຊື້ອໄວຣັສທີ່ເຮັດໃຫ້ເກີດພະຍາດຕິດເຊື້ອໄວຣັສກະເພາະອາຫານ ເຊິ່ງເຮັດໃຫ້ເກີດອາການຖອກທ້ອງ ແລະ ຮາກ. ໂດຍປົກກະຕິ ຄົນເຈັບທີ່ເປັນໄຂ້ຫວັດໃຫຍ່ສາມາດຟື້ນຕົວດ້ວຍຕົນເອງ ແຕ່ບາງຄັ້ງອາການແຊກຊ້ອນອາດຈະເຮັດໃຫ້ເສຍຊີວິດ. ໂດຍມີອາການດັ່ງນີ້: ມີໄຂ້, ໜາວສັ່ນ, ມີເຫື່ອອອກ, ເຈັບຫົວ, ປວດກ້າມເນື້ອ, ເຈັບຄໍ, ໄອແຫ້ງ, ປວດຕາ, ມີນຳ້ມູກ, ຈາມ, ຫາຍໃຈຖີ່, ຖອກທ້ອງ, ຮາກ ເປັນຕົ້ນ.","ການປິ່່ນປົວໄຂ້ຫວັດໃຫຍ່ ແມ່ນເລີ່ມຈາກການພັກຜ່ອນແລະດື່ມນຳ້ໃຫ້ຫຼາຍໆ ຊາວຍບັນເທົາອາການໄຂ້ຫວັດໃຫຍ່ ຫາກຜູ້ປ່ວຍມີຄວາມສ່ຽງຕໍ່ການແຊກແຊງຂອລພະຍາດອື່ນ ຫຼື ການຕິດເຊື້ອຮ້າຍແຮງ ອາດຈະຕ້ອງໄດ້ໃຊ້ຢາຕ້ານໄວຣັສ. ໃນດ້ານການປ້ອງກັນການຕິດເຊື້ອແມ່ນຕ້ອງລ້າງມືດ້ວຍສະບູ່ເປັນປະຈຳ ຫຼື ເຈວ Alcohol, ບໍ່ສຳຜັດຕາ ດັງ ປາກ, ເມື່ອຈາມ ຫຼືໄອ ຄວນຈາມ ຫຼືໄອໃສ່ຂໍ້ສອກ ຫຼືເຈ້ຍ ເປັນຕົ້ນ."
bronchitis,ຫຼອດລົມອັກເສບ (Bronchitis),"ຫຼອດລົມອັກເສບ ເກີດຈາກການອັກເສບຂອງເສັ້ນ Bronchial ເຊິ່ງແມ່ນທໍ່ສົ່ງລົມ ຫຼື ອາກາດເຂົ້າໄປໃນປອດເຮັດໃຫ້ເກີດການໃຄ່ບວມຂອງຫຼອດລົມ ແລະມີຂີ້ກະເທີ່ຢູ່ໃນຫຼອດລົມ. ໂດຍສ່ວນຫຼາຍແມ່ນພັດທະນາມາຈາກໄຂ້ຫວັດທຳມະດາ ຫຼື ການຕິດເຊື້ອທີ່ກ່ຽວຂ້ອງກັບລະບົບຫາຍໃຈ, ອີກປັດໄຈສ່ຽງທີ່ສຳຄັນຕໍ່ການເກີດພະຍາດຫຼອດລົມອັກເສບແມ່ນ ການສູບຢາ ຫຼືຜູ້ທີ່ຕ້ອງຢູ່ກັບຄົນສູບຢາຕະຫຼອດ ກວມໄປຮອດມົນລະພິດທາງອາກາດ ຝຸ່ນ ແກສພິດຕ່າງໆ ໃນສິ່ງແວດລ້ອມ. ໂດຍຫຼອດລົມອັກເສບຈະມີອາການດັ່ງນີ້: ໄອ, ມີຂີ້ກະເທີ່, ແສບຄໍ, ຫາຍໃຈລຳບາກ, ເມື່ອຍ, ເຈັບເອິກເວລາໄອ, ໄອເປັນເລືອດ ເປັນຕົ້ນ.","ໃນການປິ່ນປົວຫຼອດລົມອັກເສບ ຜູ້ປ່ວຍຕ້ອງພັກຜ່ອນໃຫ້ພຽງພໍ, ດື່ມນ້ຳສະອາດໃຫ້ຫຼາຍໆ, ຫຼີກລ່ຽງສາເຫດທີ່ຈະເຮັດໃຫ້ຮ່າງກາຍມີພູມຄຸ້ມກັນຫຼຸດລົງ ໄດ້ແກ່ ຄວາມຄຽດ, ນອນຫຼັບພັກຜ່ອນ ຄວນຫຼີກລ່ຽງການສູບຢາ, ຫຼັກລ່ຽງຝຸ່ນ ມົນລະພິດທາງອາກາດ, ໃນຜູ້ປ່ວຍບາງຄົນກໍອາດຈະໄດ້ໃຊ້ຢາໃນການຮັກສາເຊັ່ນ: ຢາແກ້ໄອ, ຢາຕ້ານເຊື້ອ..."
common cold,ໄຂ້ຫວັດ (Common Cold),"ໄຂ້ຫວັດ ຫຼື ໄຂ້ຫວັດຕາມລະດູການ ແມ່ນພະຍາດຕິດເຊື້ອທາງເດີນຫາຍໃຈທີ່ຕິດຕໍ່ກັນໄດ້ງ່າຍ ມັນເກີດມາຈາກໄວຣັສຫຼາຍກວ່າ 200ຊະນິດ, ໂດຍສະເລ່ຍແລ້ວ ຜູ້ໃຫຍ່ອາດຈະເປັນໄຂ້ຫວັດ 2-3ເທື່ອຕໍ່ປີ ໃນຂະນະທີ່ເດັກນ້ອຍອາດຈະເປັນຫຼາຍກວ່າ 10ຄັ້ງຕໍ່ປີ. ໂດຍຈະມີອາການດັ່ງນີ້: ມີນ້ຳມູກ, ໄອ, ໄຂ້, ເຈັບຫົວ, ເມື່ອຍ, ປວດຕົນໂຕ, ໄອມີຂີ້ກະເທີ່ ເປັນຕົ້ນ.","ໃນການປິ່ນປົວເບື້ອງຕົ້ນ ແມ່ນໃຫ້ພັກຜ່ອນໃຫ້ພຽງພໍ, ດື່ມນ້ຳໃຫ້ໄດ້ຫຼາຍໆ,  ດື່ມນ້ຳອຸ່ນເພື່ອບັນເທົາອາການເຈັບຄໍ ແລະ ອາການຄັດດັງ, ບ້ວນລ້າງຄໍດ້ວຍນ້ຳເກືອ, ກິນຢາແກ້ປວດ, ຢາແກ້ໄອ, ຢາແກ້ຄັດດັງ ເປັນຕົ້ນ."
asthenia,ກ້າມເນື້ອອ່ອນເພຍ (Asthenia),"ກ້າມເນື້ອອ່ອນເພຍ ເປັນພະຍາດທີມີສາເຫດມາຈາກລະບົບພູມຄຸ້ມກັນຂອງຮ່າງກາຍເຮັດວຽກຜິດປົກກະຕິ ເຮັດໃຫ້ກ້າມເນື້ອລາຍ Skeletal Muscle ທີ່ຄວບຄຸມການເຄື່ອນໄຫວຂອງຮ່າງກາຍອ່ອນເພຍລົງ ເຮັດໃຫ້ຜູ້ປ່ວຍມີອາການຕາຕົກ ຍິ້ມໄດ້ໜ້ອຍລົງ, ຫາຍໃຈລຳບາກ, ເມື່ອຍ, ເປັນວິນ, ປວດຕົນໂຕ ເປັນຕົ້ນ.","ໃນປັດຈຸບັນ ການປິ່ນປົວພະຍາດກ້າມເນື້ອອ່ອນເພຍມີຫຼາຍວິທີ ແຕ່ສ້ວນໃຫຍ່ປິ່ນປົວຕາມອາການ ແລະ ເນັ້ນການເສີມສ້າງລະບົບພູມຄຸ້ມກັນຂອງຮ່າງກາຍໃຫ້ແຂງແຮງ, ນອກຈາກນັ້ນ ເເພດກໍຍັງໄດ້ເລືອກວິທີການຮັກສາທີ່ເໝາະສົມກັບສະພາບຂອງຜູ້ປ່ວຍກກ້າມເນື້ອອ່ອນເພຍ ໂດຍມີການປິ່ນປົວຄື: ການໃຊ້ຢາ, ການໂອນ plasma (Plasmapheresis), ການປິ່ນປົວດ້ວຍພູມຕ້ານທານ (Immunoglobulin Intravenous Immunoglobulin (IVIg)), ການຜ່າຕັດ Thymus, ການບຳບັດ ເປັນຕົ້ນ. "
gastritis,ພະຍາດກະເພາະອັກເສບ (Gastritis),"ພະຍາດກະເພາະອັກເສບ ຫຼື ພະຍາດກະເພາະ ເປັນພະຍາດທີ່ເກີດຈາກການອັກເສບ ຫຼື ເກີດການລະຄາຍເຄືອງຂອງເສັ້ນກະເພາະອາຫານ ສາມາດເກີດຂຶ້ນຢ່າງຮ້າຍແຮງໃນໄລຍະເວລາສັ້ນໆ ແລ້ວກໍຫາຍໄປພາຍໃນ 1-2ອາທິດ ຫຼືອາດຈະເກີດຂຶ້ນເລື້ອຍໆເປັນເວລາດົນຈົນກາຍເປັນອັກເສບຊ້ຳເຮື້ອ ເຮັດໃຫ້ເກີດບາດແຜ ແລະ ເພີ່ມຄວາມສ່ຽງເປັນມະເຮັງກະເພາະອາຫານ. ພະຍາດນີ້ຍັງບໍ່ສາມາດລະບຸສາເຫດທີ່ຊັດເຈນໄດ້ ແຕ່ສັນນິຖານວ່າອາດຈະເກີດໄດ້ຈາກ 2ສາເຫດທີ່ພົບເຫັນຕະຫຼອດຄື: ການຕິດເຊື້ອແບັກທີເຣັຍ (Helicobacter pylorior ຫຼື H. pylori) ເປັນເຊື້ອທີ່ປົນເປື້ອນຢູ່ໃນອາຫານ ແລະ ນຳ້ດື່ມ, ສ່ວນອີກສາເຫດແມ່ນ ການຮັບປະທານໃນກຸ່ມຢ່ຕ້ານການອັກເສບ ຫຼືຢາແກ້ປວດ(Non-Steroidal Anti-Inflammatory Drugs: NSAIDs). ໂດຍພະຍາດກະເພາະອັກເສບມີອາການດັ່ງນີ້: ເຈັບກະເພາະ, ປວດຮາກຫຼັງກິນເຂົ້າ, ວິນຫົວ, ຈຸກກະເພາະ, ອາຫານບໍ່ຍ່ອຍ, ຈຸກໜ້າເອິກ, ເມື່ອຍ, ທ້ອງອືດ, ເຈັບທ້ອງ, ຮາກ, ແໜ້ນທ້ອງ, ແສບທ້ອງ, ເຈັບທ້ອງເບື້ອງຂວາ ເປັນຕົ້ນ.","ໃນການປິ່ນປົວກະເພາະອັກເສບ ສ່ວນໃຫຍ່ແພດຈະຮັກສາດ້ວຍການໃຊ້ຢາຕ້ານເຊື້ອເຊັ່ນ: (Clarithromycin), (Amoxicillin) ຫຼື ຢາ (Metronidazole) . ການປ້ອງກັນກະເພາະອັກເສບ ຄວນຮັກສາຄວາມສະອາດ ສຸຂະອານະໄມໃນການກິນອາຫານເປັນຫຼັກສຳຄັນ, ຫຼຸດການກິນເຜັດ, ຫຼຸດAlcohol, ຄວາມຄຽດກໍສາມາດເຮັດໃຫ້ລົງກະເພາະໄດ້."
vertigo,ວິນຫົວ (Vertigo),"ວິນຫົວ ແມ່ນການເບິ່ງເຫັນສິ່ງແວດລ້ອມຕ່າງໆອ້ອມຕົວໝຸນ ຫຼືເປັນຄວາມຮູ້ສຶກຕົວເອງໝຸນເຖິງແມ່ນວ່າເຮົາຈະຍັງຢູ່ຊື່ໆບໍ່ໄດ້ເໜັ່ງ. ສາເຫດອາດມາຈາກ ພະຍາດຫິນປູນຫູຊັ້ນທາງໃນເຄື່ອນໄຫວ (Benign Paroxysmal Positional Vertigo: BPPV), ພະຍາດນຳ້ໃນຫູຊັ້ນທາງໃນຜິດປົກກະຕິ (Meniere disease), ພະຍາດປະສາດການຄວບຄຸມອັກເສບ (Vestibular neuritis), Vestibular migraine ເປັນອາການເຮືອນໝຸນທີມີອາການສຳພັນກັບໄມເກຣນ. ໂດຍວິນຫົວມີອາການດັ່ງນີ້: ປວດຕົນໂຕ, ປວດຮາກ, ຫູອື້, ເຈັບຫົວ, ຫາຍໃຈຍາກ, ຫູດັບ, ໜ້າມືດ, ເມື່ອຍ ເປັນຕົ້ນ.","ການປິ່ນປົວອາການວິນຫົວ ມີການປິ່ນປົວທີແຕກຕ່າງກັນໄປຕາມສາເຫດ ໂດຍອາດຈະມີການໃຊ້ຢາ, ການຫຼີກລ່ຽງປັດໄຈກະຕຸ້ນພະຍາດ. ຄວນໄປພົບແພດເມື່ອມີອາການຮ້າຍແຮງຂຶ້ນ."
lombalgie,(Lombalgie),"ປວດຫຼັງສ່ວນລຸ່ມ ເປັນກຸ່ມຂອງໂລກທີ່ເກີດກັບກ້າມເນື້ອ, ເສັ້ນປະສາດ ແລະ ກະດູກຂອງຫຼັງ ໂດຍຈະມີອາການປວດຫຼັງ, ປວດບໍລິເວນສ່ວນທ້ອງ, ບາງຄັ້ງອາດມີອາການປວດໄປຮອດສະໂພກ",bb
arthritis,ຂໍ້ອັກເສບ (Arthritis),"ຂໍ້ອັກເສບ ຄືຂໍ້ຕໍ່ກະດູກເກີດການອັກເສບ ຜູ້ປ່ວຍຈະມີອາການເັຈບຂໍ້ກະດູກແຂງ ຫຼື ຂໍ້ກະດູກບວມ ເຊິ່ງຂໍ້ອັກເສບມີຫຼາຍປະເພດ ເກີດຂຶ້ນໄດ້ຫຼາຍສ່ວນໃນຮ່າງກາຍ ແລະມີສາເຫດຂອງພະຍາດທີ່ແຕກຕ່າງກັນເຊັ່ນ: ຂໍ້ຕໍ່ທີ່ຖືກການໃຊ້ງານຫຼາຍເກີນໄປດການຕິດເຊື້ອແບັກທີເຣັຍ ຫຼືໄວຣັສ, ລະບົບພູມຄຸ້ມກັນຜິດປົກກະຕິ, ມີການສະສົມຂແງໄປເຊຍກັນອາຊິດ Uric ອ້ອມຂໍ້ຕໍ່, ເປັນພະຍາດ gout ຫຼື goutທຽມ, ນອກນັ້ນ, ຍັງມີປັດໄຈສ່ຽງບາງຢ່າງທີ່ເຮັດໃຫ້ເກີດຂໍ້ອັກເສບເຊັ່ນ: ຄົນທີ່ມີນຳ້ໜັກຫຼາຍ, ເປັນຜູ້ສູງອາຍຸ ທີ່ເຄີຍໄດ້ຮັບບາດເຈັບ. ໂດຍຈະມີອາການດັ່ງນີ້: ເມື່ອຍ, ເຈັບຂາ, ປວດຂາ, ເຈັບຕາມຂໍ້ກະດູກ, ເຈັບຫົວເຂົ່າ, ເຈັບຂໍ້ຕີນ, ວິນຫົວ, ນອນບໍ່ຫຼັບ, ເຈັບຂໍ້ແຂນ ເປັນຕົ້ນ.","ການປິ່ນປົວຂໍ້ອັກເສບ ໃນປັດຈຸບັນໄດ້ມີການບັນເທົາອາການປວດທີ່ເກີດຂຶ້ນ ແລະ ເຮັດໃຫ້ຂໍ້ຕໍ່ກັບມາໃຊ້ງານໄດ້ປົກກະຕິເຊິ່ງມີຫຼາຍວິທີດັ່ງນີ້: ການດູແລຕົນເອງ: ລອຍນ້ຳ, ອອກກຳລັງກາຍ ເພື່ອຊ່ວຍຂໍ້ຕໍ່ໃຫ້ມີຄວາມຍືດຢຸ່ນ, ການຮັກສາດ້ວຍຢາ: ການໃຊ້ຢາແກ້ປວດ, ຢາທາ..., ການຜ່າຕັດ, ການເຮັດກາຍະພາບບຳບັດ."
